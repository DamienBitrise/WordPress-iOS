No, la tua mente non ti sta giocando brutti scherzi: il Reader appare più semplice agli occhi. Questo perché abbiamo eseguito molte correzioni a come appaiono i contenuti quando leggi un articolo. Queste correzioni includono molti piccoli particolari come la spaziatura, il posizionamento e il ridimensionamento, che si sommano a un'esperienza molto più piacevole. Inoltre, la barra di navigazione e la barra degli strumenti scompaiono e riappaiono in modo così perfetto che sembrano una magia. Non sei d'accordo sul fatto che tutti abbiamo bisogno di un po' di magia nelle nostre vite in questo momento?

Sappiamo che farsi venire in mente un titolo per il sito possa essere complicato e che gli esseri umani sono indecisi e volubili. È per questo che abbiamo fatto in modo che il titolo del tuo sito possa essere ora modificato toccando il titolo nella schermata dei dettagli del sito. Inoltre, se ti è di recente venuto in mente un nome brillante per un nuovo sito, è presente una nuova attività di Avvio rapido per impostare un titolo per qualsiasi nuovo sito tu desideri avviare.

Se hai occhio per il colore, abbiamo aggiunto il supporto nell'editor a blocchi per la personalizzazione del tipo di gradiente e dell'angolo dei blocchi Pulsante e Copertina. In aggiunta, se tieni traccia di quanti blocchi stai usando e di quanto stai digitando, saranno visibili ora le informazioni di tipo metrico di blocco, conteggio parole e conteggio caratteri.

Ultimo, ma non meno importante, abbiamo corretto un fastidioso arresto anomalo derivante dalla navigazione troppo rapida nell'editor a blocchi dopo la disconnessione e l'immediato nuovo accesso. Ora puoi sentirti libero di accedere e disconnetterti con slancio.
